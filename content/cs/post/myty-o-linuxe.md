---
title: 'Objasnenie častých mýtov o GNU/Linuxe'
subtitle: ''
summary: Tento článok vznikol ako viac či menej voľný preklad z pôvodného článku “Debunking Common GNU/Linux Myths” od Jema Matzana.
authors:
- admin
tags:
- Open source
categories:
date: "2004-04-20T00:00:00Z"
featured: false
draft: false

# Featured image
# To use, add an image named `featured.jpg/png` to your page's folder.
# Placement options: 1 = Full column width, 2 = Out-set, 3 = Screen-width
# Focal point options: Smart, Center, TopLeft, Top, TopRight, Left, Right, BottomLeft, Bottom, BottomRight
image:
  placement: 2
  caption: 'Image credit: [**Unsplash**](https://unsplash.com/photos/CpkOjOcXdUY)'
  focal_point: ""
  preview_only: false

# Projects (optional).
#   Associate this post with one or more of your projects.
#   Simply enter your project's folder or file name without extension.
#   E.g. `projects = ["internal-project"]` references `content/project/deep-learning/index.md`.
#   Otherwise, set `projects = []`.
projects: []
---

Tento článok vznikol ako viac či menej voľný preklad z pôvodného článku [Debunking Common GNU/Linux Myths](http://www.msversus.org/debunking-common-gnu-linux-myths.html) od Jema Matzana (preklad Stanislav Valášek).

Kvôli [SCO žalobe](http://www.groklaw.net/), zavádzajúcim [prípadovým štúdiám](http://www.microsoft.com/windows2000/migrate/unix/tco.asp) Microsoftu, [zmäteným správam](http://www.zdnet.com/news/sco-group-gains-psychological-edge-registers-unix-system-v-copyrights/298646) od analytikov, [úvodníkom](http://www.devx.com/opensource/Article/20111) od ľudí, ktorí nevedia o čom hovoria a [rozporuplnosti](http://www.eweek.com/print_article/0,3668,a=45016,00.asp) nerozhodného prezidenta Scotta McNealy zo Sun Microsystems, existuje množstvo neistoty a zmätkov okolo operačného systému GNU/Linux. Tento článok sa pokúša objasniť mýty a poodhaliť hmlu pre tých, ktorý sa zaujímajú o informácie o GNU/Linuxe.

## 1\. Obsahuje jadro Linuxu intelektuálne vlastníctvo SCO UNIXu?

Na úvod, "intelektuálne vlastníctvo" je účelne nejednoznačný pojem, vytvorený korporáciami ako pomocná barlička pri nárokovaní vlastníctva na myšlienky a technológie. Najlepšie je tento pojem nepoužívať, vhodné je odkazovať konkrétne na patenty, copyright a licenčné podmienky. Nie je a nikdy nebol, jasný dôkaz, poukazujúci, že Linux obsahuje nejaké zdrojové kódy z produktov SCO alebo SCO holdingu. Vy, ako konečný užívateľ napriek bezdôvodným a ničím nepodloženým nárokom skupiny SCO, nemôžete byť považovaný za zodpovedného kvôli používaniu GNU/Linux v domácnosti alebo pri podnikaní. Toto nezastaví pokus o súdny proces, ale vlastne neexistuje žiadna možnosť ako vás od tohto ochrániť. Nanešťastie každý môže použiť právny systém USA ako zbraň voči nevinnej skupine.

## 2\. Ak začnem používať GNU/Linux, nemôžem viac používať Microsoft Office.

Nie je pravda. [Codeweavers](http://www.codeweavers.com/) má produkt, zvaný [Crossover Office](http://www.codeweavers.com/site/store/?cat=cxof;cw=05c93d1e9ed7859ad046fd3d41a0e7cd) ktorý bol pôvodne vytvorený na umožnenie práce MS Office v GNU/Linuxe. V súčasnosti sa rozšíril o podporu stoviek iných programov od Adobe, Intuit, Macromedia a množstva iných a jeho možnosti neustále rastú. Prejdte si [zoznam](http://www.codeweavers.com/site/compatibility/browse/cat) aktuálne podporovaných programov.

Naviac existujú iné kancelárske sady, navrhnuté špeciálne pre GNU/Linux. Excelentná sada je [OpenOffice.org](http://www.openoffice.org/) s prepracovaným textovým procesorom, tabuľkovým kalkulátorom a prezentačným programom. Nezahrňuje organizér alebo program na prácu s el. poštou a nemá náhradu za MS Access. Do OpenOffice nebude tiež možné preniesť žiadne Visual Basic makrá z Excelu alebo Wordu. Skutočne záleží na tom, čo od kancelárskej sady reálne potrebujete, ale na použitie v domácnosti je OpenOffice nepochybne lepšia voľba. Sun používa OpenOffice na tvorbu ich sady StarOffice, ktorá obsahuje viac písiem, lepšie nástroje na konverziu, podporu Sunu a databázový program Adabas, ktorý nepracuje rovnakým graficky riadeným spôsobom ako MS Access. Oba, OpenOffice i StarOffice, dokážu bez akýchkoľvek problémov prečítať väčšinu Word a Excel dokumentov. Aký dobrý je OpenOffice.org? [Wil Wheaton](http://www.wilwheaton.net/) napísal svoju prvú knihu v OpenOffice.org a autor tohto textu v angličtine, Jem Matzan v ňom napísal väčšinu svojej [poslednej novely](http://www.emeraldblackbird.com/).

## 3\. Má Windows skutočne nižšie celkové náklady vlastníctva (total cost of ownership -TCO) ako GNU/Linux?

O oboch operačných systémoch existuje niekoľko nepopierateľných faktov, ktoré vám môžu pomôcť osobne rozhodnúť. Na úvod, GNU/Linux je buď zdarma, alebo je lacnejší ako Windows XP pre desktop. Následne, jadro Linuxu a GNU nástroje podstúpili rozsiahly bezpečnostný audit a majú ďaleko rozsiahlejší vývojový tým, oproti Windows XP. Je ťažšie písať a rozširovať vírusy pre GNU/Linux ako pre Windows XP a GNU/Linux nepodlieha tisíckam vírusov z Windows, šírených Internetom. Na strane servera, [Netcraft](http://uptime.netcraft.com/up/today/requested.html) tvrdí, že GNU/Linux má neustále vyššiu nepretržitú dobu zapnutia ako operačné systémy Windows. Takže v skratke, GNU/Linux je lacnejší, bezpečnejší a spoľahlivejší.

GNU/Linux nie je víťaz v podpore softvéru. Zatiaľ čo podporí MS Office, ako bolo zmienené vyššie, nepodporí niektoré iné typy programov z Windows. Ak vaše podnikanie závisí na proprietárnych programoch vo Windows, ktoré boli napísané špeciálne pre vašu spoločnosť (alebo pre špeciálny trhový segment), môže byť problém portovať ich na GNU/Linux.

Ak sú vaši zamestnanci zvyknutí na používanie Windows, môžu podstúpiť kurz, aby si zvykli na GNU/Linux - a toto v niektorých prípadoch môže zaviesť dodatočné náklady. Zistenie TCO nie je niečo, čo sa dá spraviť pomocou formálneho zovšeobecnenia - čo funguje v jednej spoločnosti, nemusí v druhej. Vo väčšine prípadov je používanie GNU/Linuxu podstatne lacnejšie, hlavne z dlhodobého hľadiska (z dôvodu licenčnej politiky Microsoftu). Množstvo firiem v súčasnosti používa servery GNU/Linux a Windows klientov; v takejto situácii si môžu ponechať klientské OS na ktoré sú zamestnanci zvyknutí, zatiaľ čo zachovajú bezpečnosť a stabilitu prostredia GNU/Linux.

## 4\. Open-source programy majú stovky rôznych verzii, pretože na projektoch pracuje tak veľa ľudí.

Toto je jedno z najškodlivejších nepochopení GNU/Linuxu. Open Source alebo Free/Libre Software (Slobodný softvér) má centrálne úložisko zdrojových kódov, na ktoré má prístup niekoľko málo (alebo iba jeden) ľudí. Tá osoba, alebo tým ľudí sú správcovia alebo členovia projektu a oni rozhodujú, ktoré zmeny budú včlenené do zdrojových kódov. S nimi spolupracujú stovky alebo tisícky prispievateľov, ktorí skúšajú kód píšu opravy alebo navrhujú zmeny. Ich zmeny nie sú zapracované, kým ich neschvália zodpovední ľudia. Takže zatiaľ čo na projekte môžu pracovať aj tisícky ľudí, jeho smer je riadený vládnucou autoritou. V niektorých situáciách prispievateľ začne nový projekt, založený na existujúcom, pretože si myslí, že jeho/jej zmeny majú byť zapracované napriek neochote projektovej autority zapracovať ich. Spraví kópiu zdrojových kódov, premenuje projekt a ďalej funguje ako nezávislý projekt. Tento jav je známy ako "fork" - "rozvetvenie" a jeho dôsledky môžu byť dobré, alebo zlé, čo vždy závisí od situácie. Existuje množstvo úspešných "rozvetvení", ktoré skončili lepším výsledkom ako rodičovský projekt a zároveň existuje nespočítateľné množstvo takých, ktoré skončili bez akejkoľvek podpory vývojárov, a upadli do zabudnutia. Nakoniec, prežijú iba úspešné projekty.

## 5\. Open-source programy sú menej bezpečné, pretože hakeri môžu vidieť kód.

Na začiatok, "haker" je nesprávne používané slovo v masmédiách; z dôvodu nedostatočného výskumu a slabej rétoriky (inými slovami z dôvodu zlého žurnalizmu). "Haker" označuje špeciálne programátorov alebo vývojárov, zvyčajne takých, ktorý sú veľmi dobrý v tom čo robia. Toto sú vo všeobecnosti dobrý ľudia, ktorý robia dobré veci; nesprávne zmýšľajúci hakeri sú známi ako "hakeri čierne klobúky", alebo "krakeri". Takže, po objasnení terminológie, otázka bezpečnosti je v open source programoch pre programátorov veľmi dôležitá. A preto väčšina populárnych a často používaných open source programov podstupuje pravidelné bezpečnostné audity, kedy niekoľko skúsených programátorov pripomienkuje zdrojové kódy na zistenie všetkých bezpečnostných rizík. Ak sú niektoré odhalené týmto auditom, alebo hlásením o chybe alebo inou metódou, opravy na odstránenie tohto problému sú dostupné skoro okamžite. Keďže sa používatelia nemusia spoliehať na jediného dodávateľa opráv, tie sú hotové oveľa rýchlejšie a efektívnejšie. Program robí bezpečnejším dostupnosť zdrojových kódov na paralelné pripomienkovanie a nie naopak. Viac očí študujúcich kód znamená viac odstránených defektov predtým, ako sa stanú skutočnými problémami.

## 6\. Dostaneš toľko, koľko zaplatíš, takže Slobodný Softvér musí byť zlý.

Skutočne dostanete za čo zaplatíte? Mám bezcennú prázdnu fľašu vína, tesne vedľa môjho stola, ktorú vám predám za 100 000 Sk. Ak ju kúpite, prerobíte, či nie? Niekto by povedal, že prázdna fľaša vína, bež akejkoľvek vnútornej peňažnej hodnoty, bola nadhodnotená - a mal by pravdu. Ale čo, ako dostanete fľašu zdarma? Bude potom menej cenná, ako keď stála 100 000 Sk? Bude menej užitočná? Finta je, že hodnota nie je určovaná cenou. To za čo výrobca predáva sa nerovná užitočnosti samotného výrobku pre vás. Ak by všetky komunitné distribúcie, ktoré sú momentálne zadarmo, stáli 3000 Sk, neboli by menej či viac hodnotné oproti súčasnosti - iba by stáli viac. Ak skutočne cítite, že musíte veľa zaplatiť za dobrý softvér, Nadácia Slobodného Softvéru (Free Software Foundation) [ochotne akceptuje dary](http://donate.fsf.org/).

## 7\. Slobodný Softvér je komunizmus.

Slobodný Softvér propaguje darovú ekonomiku (gift economy) a je anti-kapitalistický a škodí ekonomike. Najskôr si rozoberme Slobodný Softvér samotný. Všeobecne je to softvér, ktorý môžete používať, predávať, distribuovať a modifikovať tak ako vám vyhovuje. Proprietárny softvér môžete oproti tomu iba limitovane používať, nie je dovolená žiadna redistribúcia, predaj alebo jeho modifikácia. Vlastne to zachádza ešte ďalej; za vykonanie ktorejkoľvek zo zmieňovaných vecí môžete dostať trestnú alebo občiansku pokutu. Presnejšie bude povedať, že proprietárny softvér je Fašistický skôr, ako že Slobodný Softvér je Komunistický. Niekto tvrdí, že Slobodný Softvér je zlý, lebo je často zdarma a toto fakt poškodzuje drahý proprietárny softvér. Toto je často hlúpo prirovnávané ku Komunizmu, pretože sa to zdá byť anti-kapitalistické. Každopádne Slobodný Softvér nie je anti-kapitalistický. Vývojári open source programov a Slobodného Softvéru milujú ak sú za svoju prácu finančne odmenení. Množstvo z nich to už i robí, minimálne žiadosťou o dotácie.. V skutočnosti "platba" v Slobodnom Softvéri nie je adresovaná rozsiahlej proprietárnej spoločnosti ako Microsoft, miesto toho ide individuálnym programátorom alebo projektu. Toto sa stáva často, ak spoločnosti chcú pridať nejakú vlastnosť, alebo nejakým spôsobom modifikovať Slobodný Softvér pre svoje vlastné použitie. Na zmenu, si musia najať programátora na vykonanie zmien a to je exponenciálne lacnejšie, ako vývoj nového programu interne, alebo platba za hotový program proprietárnemu výrobcovi. Chyby a bezpečnostné problémy sú v tomto modeli odstránené oveľa skôr. No najlepšie z toho je, že spoločnosť má kontrolu nad vlastným softvérom, oproti závislosti na podpore od softvérovej korporácie, podpore pri oprave chýb a bezpečnostných opravách. Týmto spôsobom Slobodný Softvér neškodí ekonomike, len ju čiastočne modifikuje a tým zabezpečí efektívnejšie naplnenie softvérových potrieb subjektov na trhu.

"Darová ekonomika" je ekonomika, kde sa status jednotlivca meria jeho príspevkom do komunity (oproti "výmennej ekonomike" kde je status udeľovaný na základe množstva vlastnených vecí). Už existuje množstvo mikrovesmírov, ktoré fungujú pomocou tohto sociálneho systému, z nich je najznámejšia vedecká komunita. Vedci získavajú status od svojich kolegov za príspevok svojich najlepších myšlienok a vynálezov. Bude zlé (nefunkčné) pre celý svet softvéru, ak sa v ňom tento systém začne uplatňovať? Neexistuje žiadny dôvod veriť, že sa stane niečo zlé. Kapitalizmus bol založený na myšlienke, že ekonomický zisk bude motivovať ľudí aby boli produktívnejší; a išlo o motivovanie ľudí byť produktívnejší a nie o prostriedky na ktorých bola motivácia založená. Status v rámci Slobodný Softvér je získavaný tými prispievateľmi, ktorý sú najužitočnejší a to ich núti robiť softvér lepšie. Toto však neznamená, že by mala byť táto filozofia použitá v rámci celej ekonomiky.

Na záver sa poďme pozrieť, čo vlastne znamená Komunizmus. Je to forma socializmu, ktorá ruší súkromné vlastníctvo a zavádza "jednotnosť" pre každého zúčastneného v systéme, eliminujúc sociálne triedy a osobné rozlišovanie. Odstraňuje jedinečnosť a originalitu jednotlivca pod rúškom podpory šikorej komunity. Slobodný Softvér nepodporuje rušenie súkromného vlastníctva; skôr uznáva, že softvér je nástroj, ktorý každý môže, alebo musí používať a preto by sme mali mať právo používať ho podľa našich potrieb. Slobodný Softvér tvrdí, že softvér nemá patriť jednému z nás, a preto zabraňuje sociálnemu systému, kde vlastník kontroluje užívateľov. Slobodný Softvér dovoľuje prispievateľom aby boli uznaní za ich príspevky. Slobodný Softvér nám dáva slobodu urobiť program jedinečným pre náš problém a predať ho, alebo dať ho preč, druhým, ak sa tak rozhodneme; Slobodný Softvér nedeklaruje vlastníctvo nás všetkých nad programom, ale prideľuje nám rovnaké slobody aké majú vlastníci bez umožnenia vládnuť nám nad inými. So Slobodným Softvérom, máme rovnaké práva na naše softverové nástroje ako majú ostatní. Na druhej strane, proprietárny softvér používa brutálnu silu na odstránenie týchto slobôd a individuality z nás - dovoľuje vlastníkom "vlastniť" nás.

## 8\. Nikto ešte nebol vyhodený za to že odporučil Microsoft.

Toto je motto slabých. Najskôr, bol niekto vyhodený za odporučenie Slobodného softvéru? Ak riskujete výpoveď za odporučenie kreatívnej stratégie, ktorá umožní vašej spoločnosti ušetriť množstvo finančných prostriedkov, ktorá spraví vašu sieť bezpečnú a spoľahlivú, potom pravdepodobne pracujete v nesprávnej spoločnosti. Nikto nemôže reálne povedať, či bol niekto vyhodený za odporučenie softvéru Microsoft, ale množstvo ľudí bolo preložených kvôli vysokým prevádzkovým nákladom. Ak používate Windows a proprietárne programy vtedy, keď bezproblémovo môže byť použitý GNU/Linux a Slobodný Softvér, tak potom sú náklady vášho podnikania príliš vysoké. Svet odmeňuje kreatívnych ľudí, neodmietajúcich podstúpiť riziko a hľadajúcich inovatívne riešenia, tých ktorí sa neboja ísť do rizika.

## 9\. GNU/Linux je náročný na používanie; Windows je ľahký na použitie.

Toto záleží na vašej schopnosti analyzovať a riešiť problémy. Komerčné GNU/Linux distribúcie ako SuSE, XandrOS a Lindows majú problémy zriedkavo. Ak náhodou majú, máte dostupnú podporu. Windows sa snažil počas mnohých rokov robiť za používateľa všetko automaticky a zatiaľ čo v mnohých prípadoch tento spôsob funguje, niekedy nie a je to čistá nočná mora ak ho chcete obísť. Komerčné GNU/Linux distribúcie sú viac či menej v tej istej kategórii okrem toho, že nemusíte zháňať ovládače z Windows Update alevo zo stránky výrobcu, Ak je hardvér podporovaný, tak sa jeho ovládač nahrá ihneď po jeho detekcii. Výsledkom je, že komerčné GNU/Linux distribúcie sú jednoduchšie na použitie, pretože vás nenútia zapodievať sa ovládačmi. Komunitné distribúcie od vás často vyžadujú konfiguráciu. Počas práce s konfiguračnými súbormi však zistíte, že sú dobre komentované a obsahujú manuálne položky, ktoré vám objasňujú potrebné detaily. Ak potrebujete pomoc, existuje nepreberné množstvo fór a mailing listov ktoré viac než pravdepodobne už obsahujú odpoveď na váš problém. Ak nie, experti sú zvyčajne ochotní vám pomôcť pri riešení problému.

Čo sa týka použiteľnosti, K Pracovné prostredie (K Desktop Environment - KDE) a GNU Sieťové Objektové Modelovacie Prostredie (GNU Network Object Model Environment - GNOME) sú práve tak ľahko použiteľné, ako plocha Windows X. Vskutku, KDE je vlastne totožné s prostredím Windows v zmysle spúšťania programov a štruktúry menu a GNOME je čiastočne podobné pôvodnému Mac OS a je zamerané hlavne na jednoduchosť a prehľadnosť používania. Alebo ak požadujete niečo jedinečné môžete nastaviť aj iné existujúce windows manažéri a pracovné prostredia. GNU/Linux sa môže stať tým, čím chcete aby bol, len vyžaduje viac trpezlivosti a skúseností. Používatelia Windows často zistia že jediné riešenie ich problému je výmaz a reinštalácia Windows, používatelia GNU/Linux skoro nikdy tento spôsob riešenia problémov nepoužívajú. Ak systém funguje tak ako chcete, počítač s GNU/Linuxom má tendenciu pracovať bez prerušenia až po hardvérovú chybu.

## Sumár

GNU/Linux je členitý a súčasne nie je. Najlepšia cesta ako zistiť, či sa vám oplatí, je vyhradiť časť vášho času a trpezlivosti prieskumu, ktorá distribúcia najlepšie spĺňa to, čo potrebujete dosiahnuť. Strach generuje mýty a v prípade GNU/Linuxu existuje množstvo strachu prichádzajúceho z rôznych frontov: od výrobcov proprietárneho SW, od podnikov a konzultačných firiem, ktorých odchod je závislý na Windows, od používateľov, ktorí nerozumejú o čom je Slobodný softvér. Moja rada je vopred odmietnuť neopodstatnené obavy a zamerať sa na fakty.

_Copyright 2004 Jem Matzan (preklad Stanislav Valášek). Presná kópia a redistribúcia celého článku je dovolená v ktoromkoľvek médiu, ak bude zachovaná táto poznámka._
